<!DOCTYPE html>
<html>
<head>
    <meta charset="utf-8">
    <meta content="webkit" name="renderer">
    <meta content="IE=edge,chrome=1" http-equiv="X-UA-Compatible">
    <meta content="width=device-width, initial-scale=1, maximum-scale=1" name="viewport">
    <meta content="black" name="apple-mobile-web-app-status-bar-style">
    <meta content="yes" name="apple-mobile-web-app-capable">
    <meta content="telephone=no" name="format-detection">
    <title>青史长河--流水落花·文言版————叶子 - 其他攻受 - 丹樂文庫 - 丹樂網 - 完結耽美文珍藏書庫</title>
    <meta content="" name="keywords">
    <meta content="                                           <br />
                       昔，天地初分，有神人焉。女神楚烈凰君临天下，不知几亿几万年。号荧烈心帝。<br />
凰姊弟三人。有弟烈熙，妹烈" name="description">
    <link href="https://cdn.jsdelivr.net/npm/layui-src@2.5.4/dist/css/layui.css" rel="stylesheet">
<link href="/skin/default/css/site.min.css" rel="stylesheet" />
<link href="favicon.ico" rel="shortcut icon" type="image/x-icon" />
<!-- 让IE8/9支持媒体查询，从而兼容栅格 -->
<!--[if lt IE 9]>
<script src="https://cdn.staticfile.org/html5shiv/r29/html5.min.js"></script>
<script src="https://cdn.staticfile.org/respond.js/1.4.2/respond.min.js"></script>
<![endif]-->

</head>
<body>
<div class="layui-bg-black fly-header">
    <div class="layui-container">
        <a class="fly-logo" href="https://flymore.ga/">
            <img alt="qcold" src="https://flymore.ga/skin/default/images/logo-q.png">
        </a>
        <ul class="layui-nav fly-nav" lay-filter="">
            <li class="layui-nav-item layui-hide-xs">
                <a href="javascript:"><i class="layui-icon layui-icon-fire"></i> 排行榜</a>
                <dl class="layui-nav-child"> <!-- 二级菜单 -->
                    <dd><a href="https://flymore.ga/html/good/">推荐排行</a></dd>
                    <dd><a href="https://flymore.ga/html/hots/">总点击榜</a></dd>
                    <dd><a href="https://flymore.ga/html/year/">年点击榜</a></dd>
                    <dd><a href="https://flymore.ga/html/season/">季点击榜</a></dd>
                    <dd><a href="https://flymore.ga/book/">新鲜上线</a></dd>
                </dl>
            </li>
            <li class="layui-nav-item layui-hide-xs">
                <a href="https://flymore.ga/book/"><i class="layui-icon layui-icon-fire"></i> 分类</a>
                <dl class="layui-nav-child"> <!-- 二级菜单 -->
                    <dd><a href="https://flymore.ga/book/future/">末世机甲</a></dd>
                    <dd><a href="https://flymore.ga/book/modern/">现代都市</a></dd>
                    <dd><a href="https://flymore.ga/book/antiquity/">古风雅韵</a></dd>
                    <dd><a href="https://flymore.ga/book/rebirth/">穿越重生</a></dd>
                    <dd><a href="https://flymore.ga/book/fantasy/">玄幻网游</a></dd>
                    <dd><a href="https://flymore.ga/book/xianxia/">仙侠修真</a></dd>
                    <dd><a href="https://flymore.ga/book/terror/">灵异神怪</a></dd>
                    <dd><a href="https://flymore.ga/book/same/">耽美同人</a></dd>
                    <dd><a href="https://flymore.ga/book/other/">耽美其他</a></dd>
                    <dd><a href="https://flymore.ga/book/emotion/">酷儿话题</a></dd>
                </dl>
            </li>
            <li class="layui-nav-item layui-hide-xs">
                <a class="donate" href="javascript:"><i class="layui-icon layui-icon-diamond"></i> 赞助我们</a>
            </li>
        </ul>
        <ul class="layui-nav fly-nav-user">
            <li class="layui-nav-item">
                <a href="javascript:" id="search"><i class="layui-icon layui-icon-search" style="font-size: 24px;"></i></a>
            </li>
            <script src="https://flymore.ga/e/member/login/loginjs.php"></script>
        </ul>
    </div>
</div>

<div class="fly-panel fly-column layui-hide-sm layui-show-xs menuBar" style="display: none">
    <div class="layui-container">
        <ul class="layui-clear">
            <li><a href='https://flymore.ga/book/future/'>科幻</a></li>
            <li><a href='https://flymore.ga/book/modern/'>现代</a></li>
            <li><a href='https://flymore.ga/book/antiquity/'>古代</a></li>
            <li><a href='https://flymore.ga/book/rebirth/'>穿越</a></li>
            <li><a href='https://flymore.ga/book/fantasy/'>玄幻</a></li>
            <li><a href='https://flymore.ga/book/xianxia/'>仙侠</a></li>
            <li><a href='https://flymore.ga/book/terror/'>灵异</a></li>
            <li><a href='https://flymore.ga/book/same/'>同人</a></li>
            <li><a href='https://flymore.ga/book/other/'>其他</a></li>
            <li><a href="https://flymore.ga/book/emotion/">玩觅 <span class="layui-badge-dot"></span></a></li>
        </ul>
    </div>
</div>

<div class="layui-container">
    <div class="layui-col-md7" style="display: none;position: fixed;background-color: #515a6e; opacity: 0.8;z-index: 10;">
        <div class="fly-panel" id="search-bar"  style="background-color: #515a6e;padding: 20px 20px; text-align: center;">
            <form action='https://flymore.ga/e/search/index.php' class="layui-form" method='post'>
                <input class="layui-input" id='words' name='keyboard' placeholder="檢索功能已停止使用" style="width: 70%;display: inline-block" type="text">
                <input name="show" type="hidden" value="title,writer,newstext"/>
                <input name="tempid" type="hidden" value="1"/>
                <button class="layui-btn" lay-filter="searchSubmit" lay-submit style="width:20%;display:inline-block">檢索</button>
            </form>
            <div class="fly-tags" style="margin-top: 10px"><a href="https://flymore.ga/e/tags/?tagid=413" target="_blank">穿越</a> &nbsp; <a href="https://flymore.ga/e/tags/?tagid=3950" target="_blank">重生</a> &nbsp; <a href="https://flymore.ga/e/tags/?tagid=1638" target="_blank">强强</a> &nbsp; <a href="https://flymore.ga/e/tags/?tagid=4192" target="_blank">甜文</a> &nbsp; <a href="https://flymore.ga/e/tags/?tagid=2718" target="_blank">生子</a> &nbsp; <a href="https://flymore.ga/e/tags/?tagid=4107" target="_blank">包子</a> &nbsp; <a href="https://flymore.ga/e/tags/?tagid=4216" target="_blank">都市</a> &nbsp; <a href="https://flymore.ga/e/tags/?tagid=4187" target="_blank">修真</a> &nbsp; <a href="https://flymore.ga/e/tags/?tagid=4181" target="_blank">种田</a> &nbsp; <a href="https://flymore.ga/e/tags/?tagid=4158" target="_blank">娱乐圈</a> &nbsp; <a href="https://flymore.ga/e/tags/?tagid=4102" target="_blank">系统</a> &nbsp; <a href="https://flymore.ga/e/tags/?tagid=1660" target="_blank">年下</a> &nbsp; <a href="https://flymore.ga/e/tags/?tagid=4193" target="_blank">灵异</a> &nbsp; <a href="https://flymore.ga/e/tags/?tagid=25" target="_blank">同人</a> &nbsp; <a href="https://flymore.ga/e/tags/?tagid=306" target="_blank">男人</a> &nbsp; <a href="https://flymore.ga/e/tags/?tagid=4248" target="_blank">豪门</a> &nbsp; <a href="https://flymore.ga/e/tags/?tagid=2449" target="_blank">HE</a> &nbsp; <a href="https://flymore.ga/e/tags/?tagid=4005" target="_blank">宫廷</a> &nbsp; <a href="https://flymore.ga/e/tags/?tagid=4273" target="_blank">空间</a> &nbsp; <a href="https://flymore.ga/e/tags/?tagid=4199" target="_blank">末世</a> &nbsp; <a href="https://flymore.ga/e/tags/?tagid=4554" target="_blank">1V1</a> &nbsp; <a href="https://flymore.ga/e/tags/?tagid=370" target="_blank">网游</a> &nbsp; <a href="https://flymore.ga/e/tags/?tagid=2442" target="_blank">自由自在</a> &nbsp; <a href="https://flymore.ga/e/tags/?tagid=3975" target="_blank">架空</a> &nbsp; <a href="https://flymore.ga/e/tags/?tagid=4285" target="_blank">励志</a> &nbsp; <a href="https://flymore.ga/e/tags/?tagid=4250" target="_blank">异能</a> &nbsp; <a href="https://flymore.ga/e/tags/?tagid=4124" target="_blank">异世</a> &nbsp; <a href="https://flymore.ga/e/tags/?tagid=412" target="_blank">时空</a> &nbsp; <a href="https://flymore.ga/e/tags/?tagid=4318" target="_blank">快穿</a> &nbsp; <a href="https://flymore.ga/e/tags/?tagid=427" target="_blank">哥哥</a> &nbsp; <a href="https://flymore.ga/e/tags/?tagid=91" target="_blank">少年</a> &nbsp; <a href="https://flymore.ga/e/tags/?tagid=4272" target="_blank">机甲</a> &nbsp; <a href="https://flymore.ga/e/tags/?tagid=385" target="_blank">游戏</a> &nbsp; <a href="https://flymore.ga/e/tags/?tagid=4369" target="_blank">网配</a> &nbsp; <a href="https://flymore.ga/e/tags/?tagid=6883" target="_blank">长生千叶</a> &nbsp; <a href="https://flymore.ga/e/tags/?tagid=4105" target="_blank">莫晨欢</a> &nbsp; <a href="https://flymore.ga/e/tags/?tagid=6617" target="_blank">叶忆落</a> &nbsp; <a href="https://flymore.ga/e/tags/?tagid=4471" target="_blank">虐恋</a> &nbsp; <a href="https://flymore.ga/e/tags/?tagid=129" target="_blank">幸福</a> &nbsp; <a href="https://flymore.ga/e/tags/?tagid=5082" target="_blank">颜若优雅</a></div>
        </div>
    </div>
    <div class="layui-row layui-col-space15">


    <div class="layui-col-md12">
        <div class="home-tips">
            <i class="layui-icon" style="float:left;line-height:17px;color: #009688;font-size: 22px;">&#xe645;</i>
            <div class="home-tips-container">
                                <span style="color: red;padding-left: 5px;"><a href="https://flymore.ga/book/emotion/2019-10-04/87354.html" target="_blank">舍不得说再见，但已到离别时</a></span>
                                <span style="color: red;padding-left: 5px;"><a href="https://flymore.ga/book/emotion/2018-01-06/73604.html" target="_blank">书友必看：打开追梦网的正确姿势</a></span>
                            </div>
        </div>
    </div>

    <div class="layui-col-md8 content detail">
        <div class="fly-panel">
            <div class="fly-panel-title fly-filter">
                <span class="layui-breadcrumb" lay-separator=">">
                  <a href="https://flymore.ga/index.html">首页</a>&nbsp;>&nbsp;<a href="https://flymore.ga/book/">文库</a>&nbsp;>&nbsp;<a href="https://flymore.ga/book/other/">其他攻受</a>                </span>
            </div>
        </div>

        <div class="fly-panel detail-box">
            <h1>青史长河--流水落花·文言版————叶子</h1>
            <div class="fly-detail-info">
                <span><i class="layui-icon">&#xe612;</i> 叶子</span><span><i class="layui-icon layui-icon-read"></i> <script src=https://flymore.ga/e/public/ViewClick/?classid=10&id=6544&addclick=1></script></span><span><i class="layui-icon">&#xe60e;</i> 2017-01-20 09:06:54</span>
            </div>
            <div class="detail-about">
                TAGS：<span></span>
            </div>
            <div class="detail-body photos">
                                           
                       昔，天地初分，有神人焉。女神楚烈凰君临天下，不知几亿几万年。号荧烈心帝。
<p>凰姊弟三人。有弟烈熙，妹烈舞。熙素性风流，胸怀天下。荧光三万五千年，熙遇冷苡茳，挑之。苡茳者，凰近身侍婢也。慕凰艳烈，求之不得，怨。遂与熙谋，弑帝。</p>
<p>先是，凰有剑名戮魂。是剑也，聚天地之戾气，饮苍生之鲜血，摄亡灵之魂魄。凡亡此剑之下者，虽天地神人，亦形神俱灭！熙乃假茳手，盗剑。及凰觉，而剑已临身矣！</p>
<p>于是血溅天宫。凰握刃看剑而笑，曰：&quot;不期今日吾亦死此剑之下也！&quot;又扬目睨熙，一哂：&quot;汝有意帝位乎？汝若有意，吾送汝亦可，何谋夺至此也？今吾既死，此事勿告阿舞。&quot;<br />复转首望茳，久之，一叹。&quot;苡茳苡茳！惜吾非是男儿，负卿多情！&quot;遂拔剑。剑出，血喷十丈，身化轻烟，形消神亡。</p>
<p>凰既死，苡茳忽大悔，泣继以血。拔剑，祝曰：&quot;妾误信谗言，以此剑弑帝。千万年后，后人当以此剑，为帝神魂解脱！&quot;掷剑于天地之渊。熙惊，怒斥之，苡茳已无踪。</p>
<p>熙遂继位。号炎熙明帝，是为至圣元年。越明年，明帝册后。后为归氏少女，称明歆天后，名梓宁。</p>
<p>明帝立，歆后册，天界遂安。凡一万三千年。忽一日有少年夜入天宫，诣帝。熙见而大惊。盖苡茳去时已有身，少年者，熙之子也！</p>
<p>是夜，熙与少年叙谈终夜。所谈者何，人皆不知。唯天明少年已无踪，而宫中侍者，俱见熙颜色不定，若有大疾。</p>
<p>少年名璇，从母姓。先是，苡茳远隐天地之极，产子。以恨哺之，以怨养之，日夜咒訾，唯熙而已。璇遂深衔恨矣。及长，弑母，出天荒，见熙，笑谓：&quot;誓为阿母杀汝！&quot;<br />熙故失色。</p>
<p>璇自是出入天界。长袖善舞，谈笑用兵，勾朋结党，睥睨天下。千年，天界异心纷起，乱象渐生。帝座危危乎如累卵矣！</p>
<p>当是时，后有侄归无梦。无梦心性淡泊，不理世事，心心念念，专注一人。所心系者谁？昭天公主烈舞也。公主兰心慧质，知世事而远趋避。<br />因长姊之亡，立誓永生不见阿兄，而与梓宁相厚，以故无梦得与之见。及璇之乱，公主乃叹曰：&quot;已见阿姊手足阋墙，何忍再见阿兄父子相残耶？&quot;遂散神魂于天地，弃长生而觅永亡。</p>
<p>公主既没，无梦大痛！不言不动，立公主神散处，凡七昼夜。忽啮齿曰：&quot;谁谓神散必不能转世耶？当终吾永生之力，入轮回觅之！&quot;于是拜别梓宁，自投红尘。</p>
<p>烈舞、无梦先后既去，梓宁惘惘然若有所失者。某日，见冷璇。璇笑曰：&quot;后安否？后以为帝心所属者何？吾母虽故，恐帝心念仍然。惜后如花容颜，不得一知心人也。&quot;神色殊多不屑。梓宁大怒，归问熙，熙坦承之。梓宁怆然长笑：&quot;不期万余年间，竟如一梦也！&quot;踉跄而归，闭门绝熙。<br />七月，产女。梓宁抚婴叹曰：&quot;怜汝为吾女！&quot;因遗玦于襁褓，命侍女抱之见帝。玦者诀也！帝长叹息，知夫妻缘尽矣！遂名女婴曰玦。是为炎华公主。</p>
<p>梓宁遂入红尘。时人间混乱，诸国并立，其中一国名雍丽。雍丽宣平三十七年，梓宁邂逅雍丽二王子练照初。三十八年，以剑为聘，嫁为王子妃。四十三年，练照初继位，改元重曦。重曦二年，练照初遇刺身亡，梓宁力挽狂澜于既倒，继为雍丽女帝。十七年，雍丽一统天下。十八年，子练无俦杀母于帝京。三月，女练无双复杀其兄，继为女帝，开雍丽千年王朝。尊亡母遗旨，葬梓宁于幽谷，名之曰思宁。幽谷阴脉，魂魄渺渺，千年万载，元神磨灭。</p>
<p>梓宁既去，熙终日萎靡。某日，抚婴笑曰：&quot;吾一生负尽世人，一死可矣！虽然，岂可为竖子逼？&quot;乃密招属下离魅萦。三月，冷璇逼宫。兵戈至而烈熙死，螳捕蝉而雀在后。冷璇对峙离魅萦，始知棋差一着，先机尽失。冷璇长笑，败走天荒绝境。</p>
<p>天界动乱遂平。魅继位为新帝，号幽玄魅帝。是为界幻元年。帝既即位，尊烈熙遗旨，以玦为后，俟其长成始成婚。</p>
<p>界幻七年，玦七岁。误入天荒绝境，遇冷璇。</p>
<p>天地岂有极乎？天地之极，在混沌虚无间。阴阳交汇，日月不至，荒芜飘渺，名为天荒。是境也，空寂幻灭，虽神人不可一至，虽仙灵不可生存。寂兮灭兮，故名绝境。而冷璇居此，凡千万年矣！</p>
<p>界幻两千年，玦识璇亦两千年矣！情好缱绻，渐有私焉，而人不知之。玦性空灵，喜游嬉，游踪遍天地。是时忽倦怠，镇日居寝宫不出。魅以为病，来探。见而大惊！盖玦已有身矣！逼问之，玦终不言。</p>
<p>魅疑，归而访之，或曰：公主曾入人间，与燕王子辉月善。魅遂杀燕辉月，悬其尸于冰峰绝崖。</p>
<p>玦见之，怨，奔于天荒。中途偶闻人语，知身世焉！玦大惊，逼问璇，不应。玦乃知所闻非虚，璇与己实异母兄妹也！如是，则璇知而乱之，所为何意？或其意仍在天下乎？<br />玦惨笑，忽泪下如雨，急返身离天荒。中途于冰原产子。乃弃子遗钗，挥手使天地倾覆，日月光没，山河变易，雨雪逆时，以应昔年定情誓言！誓既应，玦遂永逝。</p>
<p>玦既去而璇追踪至。见天地异象，木立如化石。复见襁褓如朱，银钗钉之。抱而审视，钗上盘龙，昔年旧事历历见矣。忆昔天荒初见，玦尚娇憨稚儿；银钗定情，素手亲插青鬓。<br />曾几何时，竟成劳燕陌路？玉颜明眸，婉转成怨，情深恨重，芳心恸绝！不由心痛如悸。因叹曰：&quot;如风而逝，如烟而散，千年往事，都成虚空。&quot;遂名婴儿曰风烟，楚姓，于冰原深处筑碧落宫居之，不复归于天荒。</p>
<p>界幻两千三百年，风烟三百岁。身量初成，容颜渐妍。视之，皓齿明眸，玉润珠辉，宛然美少年。某日，与璇外出失散，误入天荒尽头，天地之渊，得剑。是剑也，锈迹斑斑，如无用废物。拭之，血光隐耀，寒气沁肤。烟微怔，若曾相识者，乃携归。</p>
<p>既归，璇见剑，惊。抚剑沉吟，久之长叹，曰：&quot;此戮魂剑也。是剑不祥，汝宜沉此剑于原处，勿令近身。不然，恐异日难逃此剑之厄。&quot;烟闻之不舍，笑曰：&quot;异日之事，何敢定也？若天意必使吾亡于此剑之下，听之可也。&quot;于是重镌其名于剑尖，曰&quot;诛心戮魂&quot;，而佩剑于身，须臾不肯离。璇微叹：&quot;得无成谶乎？&quot;遂听之。</p>
<p>是剑即烈凰故物也。昔，剑诛烈凰，苡茳沉剑，至是已一万六千三百年矣！而剑生锈迹，灵性不减，中夜龙吟，如泣如诉。烈凰已逝，鲜血曾饮，神剑有灵，为谁泣耶？</p>
<p>璇至是叹息沉吟。越明年，乃命风烟出碧落宫，另建青霄宫居之。烟初不舍，后从之。于是始渐涉天界，与众人往来。人见风烟容貌，知为玦之子，而璇收养之，以为璇一念之慈也。或有知昔年旧事者，以为璇念兄妹旧情，不知璇实为其父也。烟亦不知究竟，以为亡母故友而已矣。</p>
<p>如是七百年。</p>
<p>界幻三千年，某日。烟往见璇。时璇正临窗远眺，手持银钗，若有所忆。烟乃前至而问曰：&quot;何所思？&quot;璇曰：&quot;无所思。&quot;因收钗归袖。<br />烟追而问曰：&quot;闻魅帝言，阿母遗物无多，有一银钗为其心爱者，是否即此物？&quot;璇微色变，复一笑，曰：&quot;诺。&quot;还钗。烟持钗而疑：&quot;何阿母之钗，君所持有？向日深心有疑，不敢动问。君所恋者岂阿母耶？然则吾听人言，阿母所恋，为一凡人。昔者以吾年幼，君不肯告以当年详细。今吾已长，其中究竟，君能为吾说之？&quot;璇长叹，因说燕辉月事。烟呆立良久。忽叹息：<br />&quot;魅之杀燕当然！阿母何眼拙如此？魅之高华，君之清逸，岂凡夫俗子所能及者？设我为阿母，当嫁君子。&quot;璇闻之色变，厉斥之，烟遂别去。</p>
<p>既去，烟不返青霄，直投人间。历天南海北，西疆东域，遍观诸男女，无入眼者。因叹曰：&quot;阿母心事，吾不懂也。&quot;降于帝京。爱禁城梅花如雪，碧波澄澈，暂留之。有宫女宛碧者，中夜不寐，遇烟，思慕，求欢，烟不拒。徘徊数日夜，复叹曰：&quot;如此男女，何可恋之？&quot;欲别去。及去，忽于梅林见稚子，言动天真，一时恍惚，若将留情。惊复怔曰：&quot;吾何动心如此？&quot;指天誓曰：&quot;勿复再见。若见，必当杀汝。&quot;遂杀宛碧而归。</p>
<p>稚子凌姓，名天心，崇德帝第三子也。母练氏雪霜，昔雍丽后人。</p>
<p>先是，雍丽兴盛千年，终灭。其后朝代更替，数代而至燕氏。燕亡于凌，亡国哀帝。哀帝死，其弟勇王携孑遗退居南隐。勇王妃练碧玉，归于凌氏，世称碧玉妃子。<br />妃子投湖，明月湖自是改名碧沉。碧玉者，亦雍丽后人也。碧玉死，练氏遂与南隐共存亡。后南隐国灭，练氏退居思宁谷。是谷乃梓宁后寝陵所在地，练氏族人，世代护陵于此。某年冬月，族中诞女婴某，即练雪霜。</p>
<p>霜七岁，父亡，依邻人夏氏度日。夏氏有子清黎，与雪霜交好，青梅竹马。清黎好武，而雪霜喜文。某日嬉戏山野，遇书生归姓者，博学多才，霜、黎共敬之，乃延为西席，共从之学。先生即无梦也，辗转红尘至此，念霜为梓宁后人，故暂为之留。</p>
<p>授业六年，无梦忽别去。又三年，夏父故，黎乃弃家天涯。临行，霜苦留之。黎终别去。霜泣下，祝曰：&quot;此去天涯，更无见期！&quot;遂诀。越明年，霜遇凌淳，入宫。次年天心出世。又五年，心遇风烟。</p>
<p>及烟去，又二年。崇德二十一年，心七岁，霜重遇清黎。黎是时已名动江湖，掌天一剑派之门户也！天一武林魁首，江湖群雄所共仰者，其掌门弟子，尤为天下所瞩目。然功成名就又如何？伊人已嫁，重逢恨迟！相对无语，方知去日之不可挽。霜泣下，题诗于帕，遗黎。诗曰：&quot;君心天畔月，暂亏复还盈；妾意东逝水，百转不西回。&quot;黎见诗，知情不可挽，怅归。临行，观天心美骨格，欲以为徒。帝允之。</p>
<p>黎遂携心返。及返，出家，道号忘尘。而霜亦削发城西白衣庵，法号净如。</p>
<p>心自是从尘学剑。十年，艺成，下山。</p>
<p>界幻三千又一十六年，即人间崇德三十五年，某日，天宫有赏花盛会。烟往赴。席间琼浆并列，佳酿醉人。烟醉中与望月妃子赌，输。妃子苏姓，烟友人苏若言之妹，魅之宠妃其一也。促狭善谑，人皆惧之。至是拍手笑曰：&quot;输者当听赢者一事。今我命君着女装一月，好否？&quot;烟惊而嗔，无奈而更衣。装束既毕，人皆赞其毕肖阿母当年。烟闻之，忽回嗔作喜。</p>
<p>席散而归。烟不归青霄，反往碧落。见璇，笑问：&quot;识我否？&quot;时璇正倚竹吹箫，闻声回眸，色变，厉叱曰：&quot;何作此女儿态？速速更衣！不然，勿入我碧落也。&quot;烟闻之惊绝。踌躇良久，问：&quot;君向忆阿母否？然阿母已逝，追忆何用？吾以女装示人，人皆赞吾毕肖阿母当年。君若追忆，何妨以我为阿母图像也？&quot;璇闻言越厉叱之。烟惨然色变，急步出宫，不复归。</p>
<p>是时烟好友苏若言正流连红尘。烟既出，遂往觅言。见言于江畔舟上。弹琴。有若言人间好友来，听琴，挑帘，睹面怔然。盖来客即昔年稚子，烟微心动，复誓言再见必杀之者。当是时也，烟心念回转，欲杀还留。终叹息曰：&quot;何谓心动？何谓食言？君不顾我，他顾何妨？&quot;乃止杀念。</p>
<p>客去。烟闲游长江，溯流直上。某日于江畔弹琴，闻岸上悬崖，有箫声悠悠来。其声清越，如凤鸣，如龙吟。一时心动，乃变调和之。高山流水，其韵洋洋，一曲既了，遂成知音。乃邀约相见。箫者黄衫女，双十，姝丽。清茗笑谈，女顾姓，倾国为其名。</p>
<p>盘亘既久，各自别去。又十余日，烟入帝京。</p>
<p>帝京繁华依旧。烟独行长街，遇少女凌笑嫣。笑嫣者，天心异母妹也。于是再遇天心。心惊绝，何期佳人非女郎？犹豫徘徊，趋之避之，终无奈情丝深缠，天上人间，无计相回避。双宿焉。嫣惊见，泪下如雨，数月，嫁。夫婿任翔飞，封平靖侯。心为之不乐甚久，烟极力开解，始释然。</p>
<p>于是比翼双飞，天涯同行。天南海北，江南塞上，其乐何穷？瞬息四年矣！心固不思帝京师门，烟亦不念碧落青霄。遨游红尘，徜徉人间，相顾一笑，烦忧皆忘。</p>
<p>崇德三十九年，夏。心携烟往游南疆，误入思宁谷，谒梓宁后陵。见长剑化龙、神像俨然，烟忽心动。久之，叹曰：&quot;君与阿母何意，吾不懂也。虽然，当为君遂愿。&quot;乃毁剑，葬陵。地裂天倾，鸣雷闪电，元神销灭，永亡愿遂。烟乃辞心，归去。</p>
<p>归来碧落依旧。恍惚间，天界似有暗潮汹涌。烟寻璇。璇视烟如昨，若不知其失踪四年事也。笑语温容，烟心意忐忑，若有大变将生者。然何变？百思不得其解也。</p>
<p>明年。魅有病，天界乱象渐起。烟视魅如尊长，往探。魅执手叹曰：&quot;汝与玦妹何其相似！虽然，愿汝勿似汝母多情。&quot;缠绵病榻。</p>
<p>烟归来，问璇：&quot;名利权欲，有何益也？帝座疆域，有何用也？君何暗下毒手，杀魅如无事？&quot;<br />璇愕然，知事已无可瞒，因笑曰：&quot;帝位本我掌中物。三千年前，不慎为魅所夺耳。今我不过取我所失，杀彼篡夺之人，何错也？风烟风烟，汝忒也天真！&quot;烟浑身冰冷。</p>
<p>是年秋，烟重返红尘。见心。一夕缠绵，烟赠戮魂剑于心，别去。及别也，心好梦正酣，而晨曦初展，朝露染衣。烟叹息微笑：&quot;或此剑真也成谶乎？如是，借汝之手，愿亡此剑之下。&quot;</p>
<p>再见已又复半载。烟固无事，心反中毒昏厥。下毒者倾国也。倾国一自江畔相逢，芳心可可，系情于烟。而烟置之不顾。有怨也，遂迁恨于心。乃穷半载心力，制成多情之咒。毒名多情，勿复多情，中此毒者，非绝情不可活。烟乃杀倾国，封心之记忆。</p>
<p>重归天界。越明年，天界乱起。璇遣烟去天荒，而与魅争。魅不敌败走，璇乃为帝，自号空华，史称空华灵帝。烟闻知，返碧落，见璇。璇束发金冠，独坐抚剑。剑有血，血痕成碧。烟视剑叹曰：&quot;君何无情如此！抚剑以对，是欲杀吾耶？&quot;璇默然，久之，曰：&quot;吾十岁立誓，必得此天界，以祭阿母。至今已一万七千年矣！岂有改之？汝为明帝后裔，不死，天界人心不服。&quot;出剑，剑指烟心。</p>
<p>剑既出，烟夷然不惧。低头看剑，凄然一笑，曰：&quot;死生容易事耳！今吾既死，君可告之阿母昔年真相乎？&quot;璇惊，剑颤，裂衣。烟浑若无事，再曰：&quot;吾昔年相问，君为吾说燕辉月。然今吾将死矣！君仍以虚言相欺，不肯告知当年真相乎？&quot;璇怔忡不语，良久，长叹：&quot;风烟，风烟，汝何似汝母也！何造化之弄人，使阿玦为吾妹，汝为吾子耶？&quot;出剑。剑既出，血涌如泉，喷溅满殿。烟惘然看璇，睁目而亡。</p>
<p>既亡，而魂魄渺渺，伤恸不能相忘。遂飘飘荡荡，直入红尘。时汉水河畔，有少女匍匐待死，见烟，与之订约。烟遂入女体。女年十八，貌姝丽，青楼歌舞妓也，方姓，字琴歌。</p>
<p>先是，无梦寻烈舞，辗转红尘，偶留思宁谷，六载而别。再寻天涯，于江畔遇倾国。时倾国年十三，父母双亡，独祭于巫山之巅。无梦见而大惊。盖倾国即烈舞也！随之归。归见女婴，复惊绝。倾国抱女婴回视，曰：&quot;吾妹倾城。&quot;无梦呆怔无言。向日追寻而不可得，何期一见却成双也？烈舞烈舞，神魂竟一分为二，化作顾氏姊妹乎！</p>
<p>自是无梦遂伴倾国。瞬息十三年矣！崇德四十一年春，倾国制多情之咒，下毒于天心。而烟杀倾国，还其尸。时倾城年十四，闻姊噩耗，昏厥。长梦一年。明年醒来，誓为阿姊复仇。下山，遇天心。</p>
<p>是时天心一切如旧，唯有关风烟之事尽皆成忘。往日柔情，灰飞烟灭。心同门有师叔忘机子，擅心计，有权谋。俗家有女兰臻，从其母华姓，母亡，依归忘机。俏丽多情。见心，思慕。忘机遂许婚约，天心曰诺。臻知风烟旧事，不允。某日戮魂忽生异兆，血光冲天，长鸣如泣。臻乃知烟已故去矣！泪下如雨，允婚。</p>
<p>崇德四十三年夏，成婚。秋，心离山他往，路遇倾城。同行至江畔，秋雨朦胧，见江上舟中，有血腥杀戮。入舟，一女郎蓝衣白纱，杀人若无事。心怒叱之。女回眸一笑，云：&quot;何多事如此？&quot;因战。战以银钗戮魂。既久，女不能敌，钗断，中掌，亡。合眸凄然：&quot;胡不出剑？&quot;心怔然。拾钗，注目，若有恍惚。久之，别去。</p>
<p>女郎即琴歌也。琴歌早逝，风烟托体寄之。魂魄渺渺，伤恸难忘。因念神魂永逝，戮魂或可为之。且昔年得剑，本有愿死此剑之誓。今岂正当应之？于是杀无辜，以应剑劫。不期天心竟不出剑。</p>
<p>天心既去，而恍惚依旧，不能相忘。崇德四十五年，天一变故忽生！忘机谋位，杀心师忘尘。尘临去遗诗帕，即&quot;妾意东逝水&quot;者，嘱心还其母。心潸然泪下，绝天一。<br />还京。霜见诗，合掌垂目，逝。三日后帝崩。太子凌天睿继位，改元承平。</p>
<p>时南疆前朝孑遗叛乱，任翔飞率军往平，嫣随之往，兄妹未得见。见妻兰臻。臻初产女，抱婴黯然出，曰：&quot;女生满月，未尝一见父，故无名。今君既归，当为之名。&quot;心闻言视婴，沉吟良久，曰：&quot;楚楚何如？&quot;臻色变，强笑曰：&quot;不妥。&quot;再曰：&quot;不然风华可也。&quot;臻颜色愈变，视心悄语：&quot;前尘过往，君真尽忘乎？&quot;心瞠目无以对。臻乃长叹曰：&quot;是妾忒也太痴！从今往后，愿缁衣礼佛，无复再见。&quot;抱婴欲去。心急唤，臻回首一笑，容色凄然。&quot;妾去矣！君亦去休。君记否往事恍惚？有人在君心头。君得无天涯往寻乎？&quot;心闻言怔忡。久之，回神，臻已无踪。</p>
<p>心自是天涯漂泊。五年，无所遇。</p>
<p>承平五年夏，心再遇倾城。同行太行山下，遇盗，杀之。邂逅一楚姓女，旋别去。惊闻嫣中毒消息，返京。倾城同之往。盗者，倾城所暗中驱使也，杀心无果，怒，同往帝京，欲杀嫣以泄愤。</p>
<p>及返，嫣毒已解。见嫣，并臻及女。有刺客欲杀嫣，心阻之。刺客陆湘离，号&quot;袖剑追魂&quot;。白衣羸弱，貌清丽，心恍惚若曾相见者。再见，湘杀嫣无果，杀臻。</p>
<p>于是心杀湘矣！既杀，而精神恍惚，若有所失，又若有所忆。因问嫣：&quot;彼与吾曾见否？或亦吾过往所曾相识，而今不复记忆者？与汝多年兄妹，忍见阿兄天涯苦寻，思忆不得乎？&quot;嫣泣下：&quot;非是不语，说之何用？楚兄已故矣！至于陆某，实与阿兄无涉。&quot;因说昔年旧事，并风烟故去时，戮魂剑生异兆。心始知戮魂为风烟故物也。抚剑追思，往事一片惘然，过去种种，终不可忆。</p>
<p>沉吟既久，闻童音起于身畔：&quot;阿父胡为烦恼？过去既忘，譬转世之重生，当一切重新开始。阿父却抛妻别女，流浪天涯，弃眼前可把握之幸福，逐虚无飘渺之往事。何不智如此也！&quot;心愕然回视，发话者其女也。一哂曰：&quot;汝五岁女童，何能出此言？虽然，是吾忒痴。&quot;因忆兰臻自嫁，多少相处往事，笑靥几希，眉黛频蹙，离别前含愁回望，尤其惊心！不觉长叹：&quot;兰妹，兰妹！是吾负卿！&quot;乃抱女立誓：&quot;从今往后，无复出行。&quot;自是定居帝京，抚女为乐，不问他事矣！</p>
<p>先是，湘离实倾城所驱使，而风烟再次借体者。倾城用之，不知神魂实风烟也。心若有所觉，而往事无忆，终于杀之。虽然，剑下留情，未染血也。故风烟神魂未散，再次远逸他乡。而众人皆不知之。</p>
<p>心既杀湘，倾城乃远逸。二年，无所踪。承平七年夏，南疆水患。心奉命往抚，携女同行。至思宁谷外，重遇倾城。</p>
<p>相见两心惊。女童仰首唤：&quot;小城？&quot;因叙梦中倾国与倾城相处诸事。倾城惊绝！屈身问女童：&quot;汝何知之？汝之名？&quot;女童怔然，久之，啮齿曰：&quot;梦中种种，醒时该忘。吾以惊寰为名！自今往后，吾名凌惊寰。天地寰宇，为吾而惊，红尘众生，由吾掌控。吾之运命，由吾不由天！&quot;心猛抬头，视女童，惊绝。而城大惊，忽泪欲夺眶，轻唤：&quot;阿姊！&quot;夺门而出。</p>
<p>出门见无梦。城拥无梦大哭，如暴雨倾盆，不能止。半日，泪始渐收。无梦拍抚叹息，云：&quot;见汝姊否？&quot;城哽咽点头。久之，又泣：&quot;阿姊不恨凌某乎？竟转世为彼女！&quot;无梦怅然不语，良久云：&quot;前生后世，是耶非耶！吾辗转千载，尤未知其中真意。阿城，阿城！汝与汝姊是二而实一，奈何汝不知耶？&quot;倾城惘然不解其意，惊寰已追出。望城，轻唤：&quot;汝是吾耶？&quot;城越怔忡。无梦色剧变，疾问：&quot;何意？&quot;寰视城低语：&quot;吾有一梦，梦吾别长天，入红尘，悲哀欲绝。哀伤无时已，而身已化为二，忘生平。及醒，泪湿枕衾。是梦何意，向日不知也，今见君，忽悟君即吾之半身也，故追出。君得无与吾同感乎？&quot;城瞠目不能对。寰若有所待久之，颜色忽黯淡。一叹曰：&quot;梦里前生，本属当忘之事。吾既以此言劝父，何自身不能达也？&quot;转身欲去。无梦忽失声长唤：&quot;烈舞、烈舞！君竟重生耶？&quot;寰背向身颤，复平静，曰：&quot;烈舞者，吾梦中之女、吾与小城之最前生耶？依稀恍惚，不能相忆。纵忆，吾亦当忘！吾之今生，由吾自来把握，不复受前生纠缠。君请回。一别之后，更无关连。&quot;言讫别去，终不回头。</p>
<p>寰既去，无梦、倾城相对默然。久之，城问：&quot;烈舞何人？&quot;无梦不答。仰望遥天，既久，一叹：&quot;三千年故梦，是醒时矣！自今往后，无复再梦。&quot;垂眸看城，神色温柔，问：&quot;愿忘恨仇，随我远隐乎？&quot;城怔然。良久，颔首，泣下。偕隐天涯。</p>
<p>城既去，因念其手创之倾天教无主，不舍，赠寰。寰坦然受之。日月如梭，转瞬七年矣。</p>
<p>承平十四年春，南疆叛乱再起，平靖侯任翔飞率兵再次平叛，子任泓随之。九月，战乱将平，余孽作困兽之斗，陷官军于擒龙谷。泓奋勇出战，中伏，亡。</p>
<p>当是时也，泓魂魄渺渺，忽若有所见。依稀恍惚，见白衣绰约，风中隐现。闻天音入耳，问：&quot;汝已死矣！汝不甘就死乎？&quot;泓垂首：&quot;身死何惜？不甘者三：吾父性命垂危，吾母家乡翘首待归，吾表妹阿寰无人怜惜。&quot;<br />天音默然，久之，叹曰：&quot;吾神魂漂泊久矣！执念强如汝者未多。昔曾遇一女，愿为阿姊复仇。又遇一子，翼遂情人意愿而生。然复仇者吾能为彼达之，求生者吾终失信于彼也！别后渺茫，叹息吾愿难遂。今吾借体于汝，为汝救汝父可否？&quot;泓应许：&quot;可。&quot;于是魂魄乃散。而风烟三番借体，元神入主任泓。</p>
<p>烟遂灭叛军。叛既平，返京，见寰。时寰年十四，泓年十八，青梅竹马。相处未几，寰色变，斥曰：&quot;汝非泓！汝是何人？&quot;烟愕然。<br />寰复细审良久，黯然叹息：&quot;得无孤魂野鬼乎？边关战阵，若亡，或有魅灵窃体据之。君亦如是乎？虽然，不能使君之躯体，受此侮辱！&quot;<br />欲杀。烟急避之，寰穷追不舍。如是者半日，寰不敌烟。被击飞，毁窗入室。时空室无人，唯戮魂剑悬于其壁。寰乃拔剑，隔墙直刺。烟不防，竟中剑矣！于是剑影光寒，血光弥天。烟握刃嫣然笑曰：&quot;十七年旧愿，今日遂矣！自今往后，可忘伤心。&quot;溘目而逝。</p>
<p>是时戮魂忽异状大起。血光异响，神惊鬼悸，天地寰宇，一时皆惊！寰、心相视惊绝。旋闻脆音哔剥，绵密不绝，如爆豆裂帛，又如金铁之属碎裂。心愕然凝视，见戮魂自脱寰手，高悬半空，自刃及锷，寸寸而裂。须臾间尽成晶末碎屑，散逝于无形。</p>
<p>天地之间，生死岂有定乎？生死无定，魂魄无常，虽神人亦然。神灭形消，不复转世，是神人之永亡也。虽然，散形销神，岂是容易？故烈熙弑姊而特借戮魂，风烟亦百计以用之，以戮魂非常物，可诛戮元神故也。</p>
<p>当是时，风烟既中戮魂，自忖神魂必灭。不期渺渺茫茫，意识仍存，竟入混沌之境！仰视无天，下瞰无地，四望无边无涯。飘飘荡荡，血光如雾如烟，如胶如粥，浓稠不可翻搅，挣扎不得开解。迷惘怔然间，闻有人声轻叹，其音恍惚。烟急问：&quot;谁？&quot;那人曼声而答：&quot;吾乃先汝而来者。观汝之元神充盈，非常人可比。汝之名？&quot;烟四顾血色依旧，人踪全无，而其音渺渺，若出其上者。于是仰首答曰：&quot;吾名楚风烟。汝是何人？此是何地？&quot;彼再叹，悄语：&quot;熙之孙乎？&quot;于是血光渐开，人影始现。烟视之，双十美女郎也。长发垂踝，睨而淡笑，曰：&quot;吾楚烈凰也。汝入此境而惘乎？此地即剑境也。向者人言戮魂剑下无逸魂者，非灭而实困之。吾困此境，屈指一万七千年矣！不期今又困汝。吾与汝均非常人，戮魂剑容吾已甚勉强，更不能容汝，恐此剑将毁于今日矣。&quot;言未毕，而戮魂已毁，血光渐淡。</p>
<p>烟至是始知因果。因苦笑，曰：&quot;本意求死，何愿仍不得遂也？&quot;凰闻言正色，责之曰：&quot;胡不爱惜性命若此！&quot;烟叹曰：&quot;为彼人生百苦。&quot;凰曰：&quot;汝有何苦？亲人叛离乎？吾弟亲手刃吾。爱而不得乎？吾有心爱而不敢以告，见其别投他人怀抱矣！独行而无人知心乎？吾独处此绝境，凡一万七千年矣！吾尚不以为苦，汝有何苦？&quot;烟怔然。久之，忽大悟！乃长揖谢曰：&quot;金玉良言，不期今日聆之。今剑既毁，不知长者此去何去？&quot;凰遥目而笑：&quot;吾生也千万年，其先，困于天庭御座，其后，困于戮魂剑境，吾何得自由也？今剑既毁，吾当往寻天外之天，界外之界，独逍遥自在于世外也！&quot;遂挥手凝天地元气，重塑己身，并烟之躯体。然后飘然而逝。</p>
<p>凰既去，烟惘然若有所失。久之，血光渐尽，猛惊而醒曰：&quot;今吾既悟生死，当了却旧缘。&quot;乃出。始知时已三日矣！而心、寰昏迷依然。因长叹，留言于梦中。曰：&quot;且相待。誓必归来，与君分说旧事。&quot;遂归天界。</p>
<p>既归，始知天界人事变动，风云变幻。魅已亡，其故旧部属，纷起而拥玦。玦昔时隐逸人间，既久，而心意终变，乃重返天界，与璇相争。玦璇对峙，双方势均力敌，僵持不下。乃相约天宫一聚，决双方之生死存亡。不期宫门深锁，竟成互败双亡！</p>
<p>当是时，烟急入天宫，跪而垂泪。玦视烟而笑，抚之曰：&quot;生而舍之，是吾之过。今吾既死，祝吾子永无烦忧！&quot;溘目长逝。烟大哭。久之，闻身前有人轻叹，视之，璇也。因拭泪问曰：&quot;向者知君所爱，阿母也。今阿母既逝，君命何可独存？&quot;璇凝望不答，叹曰：&quot;风烟，风烟！汝恨吾否？&quot;烟色变不语。璇凄然长笑：&quot;汝是吾子！吾一生杀父弑母，妻妹戮子，天地寰宇，罪孽深重第一人！今日一死，是吾所应得也！所痛恨者，唯有一事。风烟，风烟！汝何为吾子？&quot;烟愕然凝视，心神狂跳不安。璇蓦搂而吻之！既久，放手黯然长叹：&quot;玦妹吾且不顾，何怜汝惜汝若此？&quot;合眸而逝。空殿寂然，唯余烟抚唇怔然，不知时之流逝。</p>
<p>后半月，天界动乱平。众人共推风烟继位，尊其号曰灵漾天帝，改元仙凝。设欢庆之宴。席列琼浆佳肴，觥筹交错，众人皆欢。而烟独不见。若言往觅，于碧落宫遇之。时烟怔然独坐，抚琴，若有所思。言前问：&quot;何所思？&quot;摇首：&quot;无所思。&quot;再问：&quot;如是，君欲视天心何？&quot;烟不语。久之，拨弦，划然而断！烟视指上血，抚唇，一叹：&quot;自今往后，无复相思！&quot;乃去人间。</p>
<p>既重入红尘，而直入帝京，见心。心正独坐相待，视其来，一笑淡然。因携烟同往庭院看梅。时正隆冬，飞雪寒梅季节，满院飘香。有客来，客晏氏女，名丽朱，即魅之宫妃，昔日多情咒之首创者。因遗解药，别去。烟乃问心：&quot;往事欲觅否？&quot;心回首注目，问：&quot;往事曾记否，有区别乎？&quot;烟默然，良久，一笑曰：&quot;无。&quot;于是同坐石坪，对弈，如向日所经惯者。一局终，平，相视一笑，各自别去。此后天上人间，不复再见。</p>
<p>落花主人曰：&quot;天地轮回，生死渺然。而情生情灭，缘聚缘散，无论人神，谁可知之？因情而聚，因情而别。如流水落花，一遭相遇，转瞬离散，独留心中片影，已成亘古之梦。虽然，无论烟、心、璇、玦，谁曾有悔耶？&quot;</p>
<p>&nbsp;</p>                      </div>
            <div style="text-align: center;margin: 15px 15px 15px 15px; border-top:1px #e0e0e0 dashed">
                <p style="font-size: 18px;line-height: 25px; color: #9a9a9a;padding: 15px 15px 15px 15px;">不忘初心，用愛發電，歡迎請站長喝一杯愛心咖啡！</p>
                <div class="zanzhu"><button class="layui-btn  layui-btn-danger"><i class="layui-icon layui-icon-rmb"></i>打賞支持</button></div>
            </div>
        </div>

        <!--小説上下文-->
        <div style='margin:10px 0px;overflow:hidden;'>
            <div id='pre' style="margin:5px 0px;display:inline-block;"><a href='https://flymore.ga/book/other/2017-01-20/6543.html'>万紫千红————原上小草</a></div>
            <div id='next' style='margin:5px 0px;float:right;display:inline-block;'><a href='https://flymore.ga/book/other/2017-01-20/6545.html'>冤家宜结不宜解————MANCHESTER</a></div>
        </div>

        <!--評論模塊-->
        <div class="fly-panel detail-box" hidden id="flyReply">
            <fieldset class="layui-elem-field layui-field-title" style="text-align: center;">
                <legend>評論</legend>
            </fieldset>

            <ul class="jieda" id="jieda">
                <!-- 無數據時 -->
                <li class="fly-none">暫停提供評論服務！</li>
            </ul>

        </div>
    </div>

    <div class="layui-col-md4">

        <div class="fly-panel" style="padding: 20px 0; text-align: center;">
            <div class="layui-anim avatar"><a href="javascript:"><img alt="再賤就再見" src="https://flymore.ga/skin/default/images/avatar.jpg" style="width:120px; height:120px; border-radius:100%;"></a></div>
            <h1>
                <a href="javascript:" style="font-size: 24px">再賤就再見</a>
                <i class="layui-icon layui-icon-male" style="font-size: 22px; color: #1E9FFF;"></i>
            </h1>
            <p style="color: #999999;margin: 8px">
                <a href="mailto:iflymore@yandex.com" target="_blank" title="email"><i class="layui-icon layui-icon-email" style="padding-right: 5px;"></i> <span>聯絡我們</span></a>
                &nbsp;<i class="layui-icon layui-icon-location"></i> <span>耽美 - 中國</span>
            </p>
            <p style="color: #999999;margin: 8px">為每一位到來的朋友，傳遞純真的夢想！</p>
            <hr />
            <div>
                <a href="https://t.me/xbbchat" target="_blank" title="telegram"><i class="layui-icon layui-icon-release"  style="font-size: 32px;padding-right: 15px;"></i></a>
                <a href="https://paypal.me/flymore/" target="_blank" title="paypal"><i class="layui-icon layui-icon-dollar" style="font-size: 32px;padding-right: 15px;"></i></a>
                <a href="mailto:iflymore@yandex.com" target="_blank" title="service"><i style="font-size: 32px;" class="layui-icon layui-icon-dialogue"></i></a>
            </div>
        </div>

        <dl class="fly-panel fly-list-one">
            <dt class="fly-panel-title"><i class="layui-icon layui-icon-read"></i>  最新小説</dt>
                        <dd>[其他]<a href="https://flymore.ga/book/other/2020-04-06/91693.html">穿书之怀上豪门老男人的孩子（包子）下+番外――甜腻小米粥</a> <span><i class="layui-icon">&#xe60e;</i> 2020-04-06</span></dd>
                        <dd>[其他]<a href="https://flymore.ga/book/other/2020-04-06/91692.html">穿书之怀上豪门老男人的孩子（包子）中――甜腻小米粥</a> <span><i class="layui-icon">&#xe60e;</i> 2020-04-06</span></dd>
                        <dd>[其他]<a href="https://flymore.ga/book/other/2020-04-06/91691.html">穿书之怀上豪门老男人的孩子（包子）上――甜腻小米粥</a> <span><i class="layui-icon">&#xe60e;</i> 2020-04-06</span></dd>
                        <dd>[其他]<a href="https://flymore.ga/book/other/2020-04-06/91690.html">快穿之破坏者――零点风浅</a> <span><i class="layui-icon">&#xe60e;</i> 2020-04-06</span></dd>
                        <dd>[其他]<a href="https://flymore.ga/book/other/2020-04-06/91689.html">老子今天不信鬼――鲤什么</a> <span><i class="layui-icon">&#xe60e;</i> 2020-04-06</span></dd>
                        <dd>[其他]<a href="https://flymore.ga/book/other/2020-04-06/91688.html">末日之黑暗后的曙光（五）+番外――北冥魑</a> <span><i class="layui-icon">&#xe60e;</i> 2020-04-06</span></dd>
                        <dd>[其他]<a href="https://flymore.ga/book/other/2020-04-06/91687.html">末日之黑暗后的曙光（四）――北冥魑</a> <span><i class="layui-icon">&#xe60e;</i> 2020-04-06</span></dd>
                        <dd>[其他]<a href="https://flymore.ga/book/other/2020-04-06/91686.html">末日之黑暗后的曙光（三）――北冥魑</a> <span><i class="layui-icon">&#xe60e;</i> 2020-04-06</span></dd>
                        <dd>[其他]<a href="https://flymore.ga/book/other/2020-04-06/91685.html">末日之黑暗后的曙光（二）――北冥魑</a> <span><i class="layui-icon">&#xe60e;</i> 2020-04-06</span></dd>
                        <dd>[其他]<a href="https://flymore.ga/book/other/2020-04-06/91684.html">末日之黑暗后的曙光（一）――北冥魑</a> <span><i class="layui-icon">&#xe60e;</i> 2020-04-06</span></dd>
                    </dl>

        <dl class="fly-panel fly-list-one">
            <dt class="fly-panel-title"><i class="layui-icon layui-icon-read"></i>  推薦小説</dt>
                    </dl>

        <dl class="fly-panel fly-list-one">
            <dt class="fly-panel-title"><i class="layui-icon layui-icon-read"></i>  熱門小説</dt>
                        <dd>[其他]<a href="https://flymore.ga/book/other/2018-01-08/73634.html">婚婚欲睡（一）――廿乱</a> <span><i class="layui-icon">&#xe60e;</i> 2018-01-08</span></dd>
                        <dd>[其他]<a href="https://flymore.ga/book/other/2018-04-27/75663.html">重生之据说我家崽还有亲爹（包子）上――水查查</a> <span><i class="layui-icon">&#xe60e;</i> 2018-04-27</span></dd>
                        <dd>[其他]<a href="https://flymore.ga/book/other/2018-02-21/74451.html">好孕成双（包子 一）――会武功的小狐狸</a> <span><i class="layui-icon">&#xe60e;</i> 2018-02-21</span></dd>
                        <dd>[其他]<a href="https://flymore.ga/book/other/2017-10-07/71924.html">我爸爸是霸总秦三少（包子）上——大圆子</a> <span><i class="layui-icon">&#xe60e;</i> 2017-10-07</span></dd>
                        <dd>[其他]<a href="https://flymore.ga/book/other/2017-11-06/72472.html">含桃（一）——绿野千鹤</a> <span><i class="layui-icon">&#xe60e;</i> 2017-11-06</span></dd>
                        <dd>[其他]<a href="https://flymore.ga/book/other/2017-11-06/72435.html">老祖画风总是不对（一）——riverqueen</a> <span><i class="layui-icon">&#xe60e;</i> 2017-11-06</span></dd>
                        <dd>[其他]<a href="https://flymore.ga/book/other/2019-01-11/81130.html">富二代遇上富一代 中――浩瀚</a> <span><i class="layui-icon">&#xe60e;</i> 2019-01-11</span></dd>
                        <dd>[其他]<a href="https://flymore.ga/book/other/2017-02-01/15137.html">商品----骨谷</a> <span><i class="layui-icon">&#xe60e;</i> 2017-02-01</span></dd>
                        <dd>[其他]<a href="https://flymore.ga/book/other/2017-10-18/72129.html">反派的花式洗白史（一）——凤黎九惜</a> <span><i class="layui-icon">&#xe60e;</i> 2017-10-18</span></dd>
                        <dd>[其他]<a href="https://flymore.ga/book/other/2018-07-01/76945.html">伪装幼崽当卧底 中――言朝暮</a> <span><i class="layui-icon">&#xe60e;</i> 2018-07-01</span></dd>
                    </dl>
    </div>

    </div>
    </div>


    <div class="fly-footer">
    <p>Copyright &copy; 2013-<script type='text/javascript'>var creditsyear = new Date();document.write(creditsyear.getFullYear());</script> <a href="https://www.flymore.ga">丹樂網</a></p>
    <p class="layui-hide-xs">本站所有内容全部来源于互联网，版权归属于原作者，如果对作品内容、版权等方面有质疑，或对本站有意见建议请发送Email至<a href='mailto:iflymore@yandex.com'>iflymore@yandex.com</a>，感谢您的合作与支持。</p>
</div>

<a href="#" id="back-to-top"><i class="layui-icon" style="font-size: 36px;">&#xe604;</i></a>
<script src="https://cdn.jsdelivr.net/npm/jquery@3.4.1/dist/jquery.min.js"></script>
<script src="https://cdn.jsdelivr.net/npm/layui-src@2.5.4/dist/layui.js"></script>
<script src='https://flymore.ga/skin/default/js/lang.min.js'></script>
<script src="https://flymore.ga/skin/default/js/site.min.js"></script>
    </body>
</html>